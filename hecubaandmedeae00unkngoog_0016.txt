ΕΥΡΙΠΙΔΟΥ

ἀλλ’ ἀγγελίας βάρος ἆραμένη
μέγα, σοί τε, γύναι, κῆρυξ ἀχέων.
ἐν γὰρ Ἀχαιῶν πλήρει ξυνόδῳ
λέγεται δόξαι σὴν παῖδ’ Ἀχιλεῖ
σφάγιον θέσθαι· τύμβου δ’ ἐπιβὰς

οἶσθ’ ὅτε χρυσέοις ἐφάνη σὺν ὅπλοις,

τὰς ποντοπόρους δ’ ἔσχε σχεδίας,·
λαίφη προτόνοις ἑπερειδομένας,
τάδε θωΰσσων,

ποῖ δὴ, Δαναοὶ, τὸν ε’μὸν τύμβον
στέλλεσθ’ ἀγέραστον ἀφέντες ;
πολλῆς δ’ ἔριδος ξυνέπαισε κλύδων,
δόξα δ’ ἐχώρει δίχ’ ἀν’ Ἑλλήνων
στρατὸν αἰχμητὴν, τοῖς μὲν διδόναι
τύμβῳ σφάγιον, τοῖς δ’ οὗχὶ δοκοῦν.
ἦν δὲ τὸ μὲν σὸν σπεύδων ἀγαθὸν
τῆς μαντιπόλου βάκχης ἀνέχων
λέκτρ’ Ἀγαμέμνων·

τὼ Θησείδα δ’, ὄζω Ἀθηνῶν,
δισσῶν μύθων ῥήτορες ἦσαν·
γνώμῃ δὲ μιᾷ ξυνεχωρείτην,

τὸν Ἀχίλλειον τύμβον στεφανοῦν
αἵματι χλωρῷ, τὰ δὲ Κασάνδρας
λέκτρ’ οὒκ ἐφάτην τῆς Ἀχιλείας
πρόσθεν θήσειν ποτὲ λόγχης.
σπουδαὶ δὲ λόγων κατατεινομένων
ἦσαν ἴσαι πως, πρὶν ὁ ποικιλόφρων
κόπις, ἡδυλόγος, δημοχαριστὴς
Λαερτιάδης πείθει στρατιὰν

μὴ τὸν ἄριστον Δαναῶν πάντων
δούλων σφαγίων οὕνεκ’ ἀπωθεῖν,
μηδέ τιν’ εἰπεῖν παρὰ Περσεφόνῃ
στάντα φθιμένων

ὥς ἀχάριστοι Δαναοὶ Δαναοῖς

τοῖς οἰχομένοις ὑπὲρ Ἑλλήνων
Τροίας πεδίων ἀπέβησαν.

ἥξει δ’ Ὀδυσεὺς ὅσον οὐκ ἤδη,
πῶλον ἆφέλξων σῶν ἀπὸ μαστῶν,
ἔκ τε γεραιᾶς χερὸς ὁρμήσων.

ἰῖἲ)

315

120

125

130

335

1·ιο

145

