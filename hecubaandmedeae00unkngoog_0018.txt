6 ΕΥΡΙΠΙΔΟΥ

ΕΚ. αἰαῖ, σᾶς ψυχᾶς,
ΠΟΛΤΞ. ἐξαύδα, μὴ κρύψῃς δαρόν.
δειμαίνω δειμαίνω, μᾶτερ, 185
τί ποτ’ ἆναστένεις.
ΕΚ. τέκνον ὦ, τέκνον μελέας ματρός.
ΠΟΛΎΞ. τί τόδ’ ἆγγέλλεις;
ΕΚ. σφάξαι σ’ Ἀργείων κοινὰ
ξυντείνει πρὸς τύμβον γνώμα 190
Πηλείδα γέννᾳ.
ΠΟΛΎΞ. οἴμοι, μᾶτερ, πῶς φθέγγει
ἀμέγαρτα κακῶν ; μάνυσόν μοι
μάνυσον, μᾶτερ.
ΕΚ. αὐδῶ, παῖ, δυσφήμους φάμας· 195
ἇγγέλλουσ’ Ἀργείων δόξαι
ψήφῳ τᾶς σᾶς περί μοι ψυχᾶς.
ΠΟΛΎΞ. ὦ δεινὰ παθοῦσ), ὦ παντλάμων,
ὦ δυστάνου μᾶτερ βιοτᾶς,
οἵαν οἵαν αὖ σοι λώβαν 200
ἐχθίσταν ἆρρήταν τ’
ὦρσέν τις δαίμων.
οὐκέτι σοι παῖς ἅδ’ οὐκέτι δὴ
γήρᾳ δειλαία δειλαίῳ
ξυνδουλεύσω.
σκύμνον γάρ μ’ ὥστ’ οὗριθρέπταν
μόσχον δειλαία δειλαίαν 205
εἰσόψει χειρὸς ἆναρπαστᾶν
σᾶς ἄπο, λαιμότομόν θ’ ’Ἅιδᾳ
γᾶς ὑποπεμπομέναν σκότον, ἔνθα νεκρῶν μέτα
τάλαινα κείσομαι. 210
σὲ μὲν, ὣ μᾶτερ δύστανε βίου,
κλαίω πανδύρτοις θρήνοις·
τὸν ἐμὸν δὲ βίον, λώβαν λύμαν τ’,
οὗ μετακλαίομαι, ἀλλὰ θανεῖν μοι
ξυντυχία κρείσσων ἑκύρησεν. 215
XO. καὶ μὴν Ὀδυσσεὺς ἔρχεται σπουδῇ ποδὸς,
Ἑκάβη, νέον τι πρὸς σὲ σημανῶν ἔπος.
, DA. γύναι, δοκῶ μέν ο) εἰδέναι γνώμην στρατοῦ
ψῆφόν τε τὴν κρανθεῖσαν, ἀλλ’ ὅμως φράσω.
ἔδοξ’ Ἀχαιοῖς παῖδα σὴν Πολυξένην 220

