EKABH.

σφαξαι πρὸς ὀρθὸν χῶμ’ Ἀχιλλείου τάφου.
ἡμᾶς δὲ πομποὺς καὶ κομιστῆρας κόρης
τάσσουσιν εἶναι· θύματος δ’ ἐπιστάτης
ἱερεύς τ’ ἐπέστη τοῦδε παῖς Ἀχιλλέως.
οἶσθ’ ουν ὃ δρᾶσον, μήτ) ἆποσπασθῇς βίᾳ
μήτ’ ἐς χερῶν ἅμιλλαν ἐξέλθῃς ἐμοί·
γίγνωσκε δ’ ἆλκην καὶ παρουσίαν κακῶν

τῶν σῶν. σοφόν τοι κάν κακοῖς δι δεῖ φρονεῖν.

ΕΚ. αἰαῖ· παρέστηχ) , ὡς ἔοικ’, ἀγὼν μέγας,
πλήρης στεναγμῶν οὐδὲ δακρύων κενός.
κᾶγὼ γὰρ οὐκ ἔθνησκον οὗ μ’ ἐχρῆν θανεῖν,
οὐδ’ ὥλεσέν με Ζεὺς, τρέφει δ’, ὅπως ὁρῶ
κακῶν κάκ’ ἄλλα μείζον’ ἡ τάλαιν’ ἐγῶ.
εἰ δ’ ἔστι τοῖς δούλοισι τοὺς ἐλευθέρους
μὴ λυπρὰ μηδὲ καρδίας δηκτήρια
ἐξιστορῆσαι, σοὶ μὲν εἰρῆσθαι χρεὼν,
ἡμᾶς δ’ ἀκοῦσαι τοὺς ἐρωτῶντας τάδε.

ΟΔ. ἔξεστ’, ἐρώτα· τοῦ χρόνου γὰρ οὗ φθονῶ.

ΕΚ. οἶσθ’ ἡνίκ’ ἦλθες Ἰλίου κατάσκοπος,
δυσχλαινίᾳ τ’ ἄμορφος, ὀμμάτων τ’ ἄπο
φόνου σταλαγμοὶ σὴν κατέσταζον γένυν, ·

ΟΔ. οἶδ’· οὗ γὰρ ἄκρας καρδίας ἔψαυσέ μου.

ΕΚ. ἔγνω δέ σ’ Ἑλένη, καὶ μονη κατεῖπ’ ἐμοί;

ΟΔ. μεμνήμεθ’ ἐς κίνδυνον ἐλθόντες μέγαν.

ΕΚ. ἥψω δὲ γονάτων τῶν ἐμῶν ταπεινὸς ὤν;

ΟΔ. ὥστ’ ἐνθανεῖν γε σοῖς πέπλοισι χεῖρ’ ἐμήν.

ΕΚ. τί δῆτ’ ἔλεξας, δοῦλος ῶν ἐμὸς τότε;

ΟΔ. πολλῶν λόγων εὑρήμαθ’, ὥστε μὴ θανεῖν.

ΕΚ. ἔσωσα δῆτά o·’‚ ἐξέπεμψά τε χθονός ;

ΟΔ. ὥστ’ εἰσορᾶν γε φέγγος ἡλίου τόδε.

ΕΚ. οὔκουν κακύνει τοῖσδε τοῖς βουλεύμασιν,
ὃς ἐξ ἐμοῦ μὲν ἔπαθες οἶα φῂς παθεῖν,
δρᾷς δ’ οὐδὲνε ημᾶς εὖ, κακῶς δ’ ὅσον δύνῃ,
ἀχάριστον υμῶν σπέρμ’, ὅσοι δημηγόρους
ζηλοῦτε τιμάς· μηδὲ γιγνώσκοισθέ μοι,
οἳ τοὺς φίλους βλάπτοντες οὐ φροντίζετε,
ἢν τοῖσι πολλοῖς πρὸς χάριν λέγητέ τι.
ἆτᾶρ τί δὴ σόφισμα τοῦθ’* ηγούμενοι
ἐς τήνδε παῖδα ψῆφον ὥρισαν φόνου

225

230

235

240

245

250

255‘

