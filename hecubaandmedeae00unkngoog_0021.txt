EKABH. ⁹

ΟΔ. Ἑκάβη, διδάσκου, μηδὲ τῷ θυμουμένω
τὸν ευ λέγοντα δυσμενῆ ποιοῦ φρενί 300
ἐγὼ τὸ μὲν σὸν σῶμ’, ὑφ’ οὗπερ ηὐτύχουν,
σώζειν ἕτοιμός εἰμι, κούκ ἄλλως λέγω·
ἃ δ’ εἷπον εἷς ἅπαντας, οὐκ ἀρνήσομαι,
Τροίας ἁλούσης ἀνδρὶ τῷ πρώτῳ στρατοῦ
σὴν παῖδα δοῦναι σφάγιον ἑξαιτουμένω. 305
ἐν τῷδε γὰρ κάμνουσιν αἱ πολλαὶ πόλεις,
ὅταν τις ἐσθλὸς καὶ πρόθυμος ὢν ἀνὴρ
μηδὲν φέρηται τῶν κακιόνων πλέον.
ἡμῖν δ’ Ἀχιλλεὺς ἄξιος τιμῆς, γύναι,
θανὼν ὑπὲρ γῆς Ἑλλάδος κάλλιστ’ ἀνήρ. δια
οὔκουν τόδ’ αἰσχρὸν, εἰ βλέποντι μὲν φίλῳ
χρώμεσθ’, ἐπεὶ δ’ ἄπεστι, μὴ χρώμεσθ* ἔτι, ·
εἶεν· τι δῆτ’ ἐρεῖ τις, ἤν τις αὖ φανῇ
στρατοῦ τ’ ἆθροισις πολεμίων τ) ἀγωνία;
πότερα μαχούμεθ’, ἢ φιλοψυχήσομεν, 315
τὸν κατθανόνθ’ ὁρῶντες οὐ τιμώμενονς
καὶ μην ἔμοιγε ζῶντι μὲν, καθ’ ἡμέραν
κεί σμίκρ’ ἔχοιμι, πάντ’ ἂν ἀρκούντως ἔχοι·
τύμβον δὲ βουλοίμην ἂν ἀξιούμενον
τὸν ἐμὸν ὁρασθαι· διὰ μακροῦ γὰρ ἦ χάρις. 320
εἰ δ’ οἰκτρὰ πάσχειν φὴς, τάδ’ ἀντάκουέ μου·
εἰσὶν παρ’ ἡμῖν οὐδὲν ησσον ἄθλιαι
γραῖαι γυναῖκες ἠδὲ πρεσβῦται σὲθεν,
νύμφαι τ’ ἀρίστων νυμφίων τητώμεναι,
ὧν ἥδε κεύθει σώματ’ Ἰδαία κόνις. 325
τόλμα τάδ’· ἡμεῖς δ’, εἰ κακῶς νομίζομεν
τιμᾶν τὸν ἐσθλὸν, ἀμαθίαν ὀφλήσομεν·
οἱ βάρβαροι δὲ μήτε τοὺς φίλους φίλους
ἡγεῖσθε μήτε τοὺς καλῶς τεθνηκότας
θαυμάζεθ’, ὡς ἂν ἡ μὲν Ἑλλὰς εὐτυχῇ, 330
ὑμεῖς δ’ ἔχηθ’ ὅμοια τοῖς βουλεύμασιν.
XO. αἰαῖ· τὸ δοῦλον“ ως κακὸν πεφυκέναι,
τολμᾷ θ’ ἃ μη χρη, τῇ βία νικώμενον ,
ΕΚ. ω θύγατερ, οὑμοὶ μὲν λόγοι πρὸς αἰθέρα
φροῦδοι μάτην ῥιφθέ ντες ἀμφὶ σοῦ φόνου· 335
σὺ δ’ εἴ τι μείζω δύναμιν* η μήτηρ ἔχεις,

σπούδαζε, πάσας ὥστ’ ἀηδόνος στόμα 8
n

