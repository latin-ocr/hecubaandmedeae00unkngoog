ΕΚΑΒΗ.

θανὼν δ’ ἂν εἴη μᾶλλον εὐτυχέστερος
ἢ ζῶν· τὸ γὰρ ζῆν μὴ καλῶς μέγας πόνος.

XO. δεινὸς χαρακτὴρ κᾶπίσημος ἐν βροτοῖς
ἐσθλῶν γενέσθαι, κάπὶ μεῖζον ἔρχεται
τῆς εὐγενείας ὄνομα τοῖσιν ἀξίοις.

ΕΚ. καλῶς μὲν εἶπας, θύγατερ· ἆλλᾶ τῷ καλῷ
λύπη πρόσεστιν. εἰ δὲ δεῖ τῷ Πηλέως
χάριν γενέσθαι παιδὶ, καὶ ψόγον φυγεῖν
ὑμᾶς, Ὀδυσσεῦ, τήνδε μὲν μὴ κτείνετε,
ἡμᾶς δ’ ἄγοντες πρὸς πυρὰν Ἀχιλλέως
κεντεῖτε, μὴ φείδεσθ’· ἐγὼ τεκον Πάριν,
ὃς παῖδα Θέτιδος ὤλεσεν τόξοις βαλών.

ΟΔ. οὗ σ’, ὦ γεραιὰ, κατθανεῖν Ἀχιλλέως
φάντασμ’ Ἀχαιοὺς, ἀλλὰ· τήνδ’, ᾐτήσατο.

ΕΚ. ὑμεῖς δέ μ’ ἀλλὰ θυγατρὶ συμφονεύσατε,
καὶ δὶς τόσον πῶμ’ αἵματος γενήσεται
γαία νεκρῷ τε τῷ τάδ’ ἐξαιτουμένῳ.

ΟΔ. ἅλις κόρης σῆς θάνατος·οὗ προσοιστέος
ἄλλος πρὸς ἄλλῳ· μηδε τόνδ’ ωφείλομεν.

ΕΚ. πολλή γ’ ἀνάγκη θυγατρὶ συνθανεῖν ἐμέ.

ΟΔ. πῶς; οὗ γὰρ οἴδα δεσπότας κεκτημένος.

ΕΚ. ὁποῖα κισσὸς δρυὸς“ οπως τῆσδ’ ἕξομαι. .

ΟΔ. ουκ, ην γε πείθῃ τοῖσι σοῦ σοφωτέροις.

ΕΚ. ὡς τῆσδ’ ἑκοῦσα παιδὸς οὗ μεθήσομαι.

ΟΔ. ἀλλ’ οὐδ’ ἐγω μὴν τήνδ’ ἄπειμ’ αὐτοῦ λιπών.·

ΠΟΛΎΞ. μῆτερ, πιθοῦ μοι· καὶ σὺ, παῖ Λαερτίου, ’

χάλα τοκεῦσιν εἰκότως θυμουμένοις,
σύ τ’, ὦ τάλαινα, ’τοῖς κρατοῦσι μὴ μάχου.
βούλει πεσεῖν πρὸς οὖδας, ἑλκῶσαί τε σὸν
γέροντα χρῶτα πρὸς βίαν ὧθουμένη,
ἆσχημονῆσαί τ” εκ νέου βραχίονος
σπασθεῖσ’ ; ἃ πείσει· μη σύ γ’· οὗ γὰρ ἄξιον.
ἀλλ’, ω φίλη μοι μῆτερ, ἡδιστην χέρα
δὸς καὶ παρειὰν προσβαλεῖν παρηίδι·
ὣς οὔποτ’ αὖθις, ἀλλὰ νῦν πανύστατον
ἀκτῖνα κύκλον θ’ ἡλίου προσόψομαι.
τέλος δέχει δη τῶν έμῶν προσφθεγμάτων.
ω μῆτερ, ὦ τεκοῦσ, ἄπειμι δὴ κάτω.

ΕΚ. ὦ θύγατερ, ἡμεῖς δ’ ἐν φάει δουλεύσομεν.

11

380

385

390

395

400

405

410

⁴15

