20 ΕΥΡΙΠΙΔΟΥ

ΕΚ. ἆρ ἐκλογίζομαί γε πρὸς τὸ δυσμενὲς
μᾶλλον φρένας τοῦδ’, ὄντος οὐχὶ δυσμενοῦς 3

ΑΓ. εἴ τοί με βούλει τῶνδε μηδὲν εἰδέναι,
ἐς ταύτὸν ἢκεις· καὶ γὰρ οὐδ’ ἐγὼ κλύειν.

ΕΚ. οὐκ ἂν δυναίμην τοῦδε τιμωρεῖν ἄτερ
τέκνοισι τοῖς ἐμοῖσι. τί στρέφω τάδε 3
τολμᾶν ἀνάγκη, κᾶν τύχω κᾶν μὴ τύχω.
Ἀγάμεμνον, ἱκετεύω σε τῶνδε γουνάτων
καὶ σοῦ γενείου δεξιᾶς τ’ εὐδαίμονος.

ΑΓ. τί χρῆμα μαστεύουσα 3 μῶν ἐλεύθερον
αἰῶνα θέσθαι3 ῥᾴδιον γάρ ἐστί σοι.

ΕΚ. οὗ δῆτα· τοὺς κακοὺς δὲ τιμωρουμένη,
αἰῶνα τὸν ξύμπαντα δουλεῦσαι θέλω.

- ΑΓ καὶ δὴ τίν’ ἡμᾶς εἷς ἐπάρκεσιν καλεῖς 3

ΕΚ. οὐδέν τι τούτων ῶν σὺ δοξάζεις, ἄναξ.
ὁρᾷς νεκρόν τόνδ’, οὗ καταστάζω δάκρυ3
ΑΓ. ὁρῶ· τὸ μέντοι μέλλον οὐκ ἔχω μαθεῖν.
ΕΚ. τοῦτόν ποτ’ ἔτεκον κᾶφερον ζώνης ὕπο.
ΑΓ. ἔστιν δὲ τίς σῶν οὗτος, ὦ τλῆμον, τέκνων 3
ΕΚ. οὐ τῶν θανόντων Πριαμιδῶν ὑπ’ Ἰλίῳ.
ΑΓ. ἦ γάρ τιν’ ἄλλον ἔτεκες ἢ κείνους, γύναι 3
ΕΚ. ἀνόνητά γ’, ὡς ἔοικε, τόνδ’ ὃν εἰσορᾷς.
ΑΓ. ποῦ δ’ ὢν ἐτύγχαν’, ἡνίκ’ ὤλλυτο πτόλις 3
ΕΚ. πατήρ νιν ἐξέπεμψεν, ὀρρωδῶν θανεῖν.
ΑΓ. ποῖ τῶν τότ’ ὄντων χωρίσας τέκνων μόνον 3
ΕΚ. ἐς τήνδε χώραν, οὗπερ ηὑρέθη θανών.

ΑΓ. πρὸς ἄνδρ’, ὃς ἄρχει τῆσδε Πολυμήστωρ χθονός3

ΕΚ. ἐνταῦθ’ ἐπέμφθη πικροτάτου χρυσοῦ φύλαξ.

ΑΓ. θνήσκει δὲ πρὸς τοῦ καὶ τίνος πότμου τυχών 3

ΕΚ. τίνος δ’ ὑπ’ ἄλλου 3 Θρῄξ νιν ὤλεο-ε ξένος.
ΑΓ. ὦ τλῆμον, ἥ που χρυσὸν ἠράσθη λαβεῖν 3
ΕΚ. τοιαῦτ’, ἐπειδὴ ξυμφορὰν ἔγνω Φρυγῶν.
ΑΓ. ηὗρες δὲ ποῦ νιν, ἢ τίς ἤνεγκεν νεκρόν 3
EK. ἥδ’, ἐντυχοῦσα ποντίας ἆκτῆς ἔπι.

ΑΓ. τοῦτον ματεύουσ’, ἢπονοῦσ’ ἄλλον πόνον 3
ΕΚ. λούτρ’ ᾤχετ’ οἵσουσ’ ἐξ ἁλὸς Πολυξένῃ.
ΑΓ. κτανών νιν, ὡς ἔοικεν, ἐκβάλλει ξένος.
ΕΚ. θαλασσόπλαγκτόν γ’, ὧδε διατεμὼν χρόα.
ΑΓ. ὦ σχετλία σὺ τῶν ἆμετρήτων πόνων.

545 ·

⁷⁵5

760

765

'1⁹70

750

