EKABH. 21

ΕΚ. ὄλωλα, κούδὲν λοιπὸν, Ἀγάμεμνον, κακῶν.
ΑΓ. φεῦ φεῦ· τίς οὕτω δυστυχὴς ἔφυ γυνή 3 785
ΕΚ. οὐκ ἔστιν, εἰ μὴ τὴν τύχην αὐτὴν λέγοις.
ἀλλ’ ὧνπερ οὕνεκ’ ἀμφὶ σὸν πίπτω γόνυ,
ἄκουσον. εἰ μὲν ὅσιά σοι παθεῖν δοκῶ,
στέργοιμ’ ἄν· εἰ δὲ τοῦμπαλιν, σύ μοι γενοῦ
τιμωρὸς ἀνδρὸς ἆνοσιωτάτου ξένου, 790
ὃς οὔτε τοὺς γῆς νέρθεν οὔτε τοὺς ἄνω
δείσας δέδρακεν ἔργον ἀνοσιώτατον,
κοινῆς τραπέζης πολλάκις τυχὼν ἐμοὶ,
[ξενίας τ’ ἀριθμῷ πρῶτα τῶν ἐμῶν φίλων·
τυχὼν δ’ ὅσων δεῖ καὶ λαβὼν προμηθίαν,] ‘793
ἔκτεινε, τύμβου δ’, εἷ κτανεῖν ἐβούλετο,
οὐκ ἠξίωσεν, ἀλλ’ ἀφῆκε πόντιον.
ἡμεῖς μὲν οὖν δοῦλοί τε κᾶσθενεῖς ἴσως·
ἀλλ’ οἳ θεοὶ σθένουσι χώ κείνων κρατῶν
νόμος· νόμῳ γὰρ τοὺς θεοὺς ἡγούμεθα, 800
καὶ ζῶμεν ἄδικα καὶ δίκαι’ ὡρισμένοι. ’
ὃς ἐς ‹r’ ἀνελθὼν εἰ διαφθαρήσεται,
καὶ μὴ δίκην δώσουσιν οἵτινες ξένους
κτείνουσιν ἢ θεῶν ἱρὰ τολμῶσιν φέρειν,
οὐκ ἔστιν οὐδὲν τῶν ἐν ἀνθρώποις ἴσον. 805
ταῦτ’ οῦν ἐν αἰσχρῷ θέμενος αἰδέσθητί με,
οἵκτειρον ἡμᾶς, ὦς γραφεύς τ’ ἀποσταθεὶς
ἰδοῦ με κᾶνάθρησον οῖ’ ἔχω κακά.
τύραννος ἦν ποτ’, ἀλλὰ νῦν δούλη σέθεν,
εὔπαις ποτ’ οὖσα, νῦν δὲ γραῦς ἅπαις θ’ ἅμα, 810 -
ἄπολις, ἔρημος, ἀθλιωτάτη βροτῶν.
’ οἴμοι τάλαινα, ποῖ μ’ ὑπεξάγεις πόδα ;
ἔοικα πράξειν οὐδέν· ὦ τάλαιν’ ἐγώ.
τί δῆτα θνητοὶ τᾶλλα μὲν μαθήματα
μοχθοῦμεν ὧς χρὴ πάντα καὶ μαστεύομεν, 815
πειθὼ δὲ τὴῦ τύραννον ἀνθρώποις μόνην
οὐδέν τι μᾶλλον ἐς τέλος σπουδάζομεν
μισθοὺς διδόντες μανθάνειν, ἵν’ ἦν ποτε
πείθειν ἅ τις βούλοιτο, τυγχάνειν θ’ ἄμας
πῶς οὖν ἔτ’ ἄν τις ἐλπίσαι πράξειν καλῶς; 520
οἱ μὲν τοσοῦτοι παῖδες οὐκέτ’ εἶσί μοι,
αὐτὴ δ’ ἐπ’ αἰσχροῖς αἰχμάλωτος οἴχομαι·

