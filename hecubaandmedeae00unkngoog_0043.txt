ΕΚΑΒΗ. 31

ἅπαντ’ ἐρευνῶν τοῖχον, ὡς κυνηγέτης,
βάλλων, ἀράσσων. τοιάδε σπεύδων χάριν 1175
πέπονθα τὴν σὴν, πολέμιόν τε σὸν κτανών,
Ἀγάμεμνον. ὡς δὲ μὴ μακροὺς τείνω λόγους,
εἴ τις γυναῖκας τῶν πρὶν εἴρηκεν κακῶς,
ἢ νῦν λέγων ’τίς ἐστιν, ἢ μέλλει λέγειν,
ἅπαντα ταῦτα συντεμῶν ἐγώ φράσω· 1180
γένος γὰρ οὔτε πόντος οὔτε γῆ τρέφει
τοιόνδ’· ὁ δ’ ἀεὶ ξυντυχῶν ἐπίσταται.
XO. μηδὲν θρασύνου, μηδὲ τοῖς σαυτοῦ κακοῖς
τὸ θῆλυ συνθεὶς ὧδε πᾶν μέμψῃ γένος· .
πολλαὶ γὰρ ἡμῶν αἱ μὲν εἴσ’ ἐπίφθονοι, · 1185
αἱ δ’ εἷς ἀριθμὸν τῶν κακῶν πεφύκαμεν. ’
ΕΚ. Ἀγάμεμνον, ἀνθρώποισιν οὐκ ἐχρῆν πον*
τῶν πραγμάτων τὴν γλῶσσαν ἰσχύειν πλεον.
ἀλλ’ εἴτε χρήστ’ ἔδρασε, χρήστ’ ἔδει λέγειν,
εἴτ’ αὖ πονηρὰ, τοὺς λόγους εἶναι σαθροὺς, 1190
καὶ μὴ δύνασθαι τᾶδικ’ εὖ λέγειν ποτέ.
σοφοὶ μὲν οὖν elo-⁹ οἱ τάδ’ ἠκριβωκότες,
ἀλλ’ οὗ δύναιντ’ ἂν διὰ τέλους εἶναι σοφοὶ,
κακῶς δ’ ἀπώλοντ’· οὔτις ἐξήλυξέ πω.
καὶ μοι τὸ μὲν σὸν ὧδε φροιμίοις ἔχει· 1195
πρὸς τόνδε δ’ ειμι, καὶ λόγοις ἀμείψομαι,
ὃς φῂς Ἀχαιῶν πόνον ἀπαλλάσσων διπλοῦν
Ἀγάμέμνονός θ’“ εκατι παῖδ’ ἐμὸν κτανεῖν.
ἀλλ’, ω κάκιστε, πρῶτον οὔποτ’ ἂν φίλον
τὸ βάρβαρον γένοιτ’ ἂν“ Ελλησιν γένος, 1200
οὔτ’ ἂν δύναιτο. τίνα δὲ καὶ σπεύδων χάριν
πρόθυμος ἧσθα; πότερα κηδεύσων τινὰ,

ἢ ξυγγενης ων, ἢ τίν’ αἰτίαν ἔχων;

ἢ σῆς ἔμελλον γῆς τεμεῖν βλαστήματα

πλεύσαντες αὖθις, · τίνα δοκεῖς πείσειν τάδε; 1205
ὁ χρυσὸς, ει βούλοιο τᾶληθῆ λέ γ,ειν

ἔκτεινε τὸν ἐμὸν παῖδα καὶ κέρδη τᾶ σά.

ἐπεὶ δίδαξον τοῦτο· πῶς, ὅτ’ ηὐτύχει

Τροία, πέριξ δὲ πύργος εἶχ’ ἔτι πτόλιν, ·

ἔζη τε Πρίαμος, ’Έκτορός τ’ ἤνθει δόρυ, 1210
τί δ’ οὗ τότ’, εἴπερ τῷδ’ ἐβουλήθης χάριν

