MHAEIAs , 111'

ὅσπερ μεγίστων αἴτιος κακῶν βροτοῖς. 1080
XO. πολλάκις ἤδη διὰ λεπτοτέρων

μύθων ἔμολον, καὶ πρὸς ἁμίλλας

ἦλθον μείζους ἢ χρὴ γενεὰν

θῆλυν ἐρευνᾶν· ἀλλὰ γὰρ ἔστιν

μοῦσα καὶ ἡμῖν, ἢ προσομιλεῖ 108³
σοφίας ἕνεκεν· πάσαισι μὲν οὔ·

παῦρον δὲ γένος (μίαν ἐν πολλαῖς

εὕροις ἂν ἴσως)

οὐκ ἆπόμουσον τὸ γυναικῶν.

καί φημι βροτῶν οἵτινές εἰσιν 1090
πάμπαν ἄπειροι μηδ’ ἐφύτευσαν

παῖδας, προφέρειν εἰς εὐτυχίαν

τῶν γειναμένων.

οὶ μὲν ἄτεκνοι δι’ ἆπειροσύναν

εἴθ’ ἡδὺ βροτοῖς εἴτ’ ἀνιαρὸν 1095
παῖδες τελέθουσ’ οὐχὶ τυχόντες

πολλῶν μόχθων ἀπέχονται·

οἶσι δὲ τέκνων ἔστιν ἐν οἴκοις

γλυκερὸν βλάστημ’, ἐσορῶ μελέτῃ

κατατρυχομένους τὸν ἅπαντα χρόνον· 1100
πρῶτον μὲν ὅπως θρέψουσι καλῶς,

βίοτόν θ’ ὁπόθεν λείψουσι τέκνοις·

ἔτι δ’ ἐκ τούτων εἴτ’ ἐπὶ φλαύροις
“ εἴτ’ ἐπὶ χρηστοῖς

μοχθοῦσι, τόδ’ ἐστὶν ἄδηλον.

ἓν δὲ τὸ πάντων λοίσθιον ἤδη 1105
πᾶσιν κατερῶ θνητοῖσι κακόν·

καὶ δὴ γὰρ ἅλις βίοτόν θ’ ηὗρον,

σῶμά τ’ ἐς ἥβην ἤλυθε τέκνων

χρηστοί τ’ ἐγένοντ’· εἰ δὲ κυρήσας

δαίμων οὗτος, φροῦδος ἐς “Αιδην 1110
Θάνατος προφέρων σώματα τέκνων.

πῶς οὖν λύει πρὸς τοῖς ἄλλοις

τήνδ’ ἔτι λύπην ἀνιαροτάτην

παίδων ἕνεκεν

θνητοῖσι θεοὺς ἐπιβάλλειν ; · 1515
MH. φίλαι, πάλαι δὴ wpoape'vovfflffl*

καραδοκῶ τάκεῖθεν οἷ προβήσεται.

