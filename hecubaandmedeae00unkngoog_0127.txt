unm-:xm

ἀλλ’ ᾔνεσ) ἀνδρὶ πάντα· καὶ πρὶν ἐκ δόμων
μακρὰν ἀπεῖναι πατέρα καὶ παῖδας σέθεν,
λαβοῦσα πέπλους ποικίλους’ ημπίσχετο,

χρυσοῦν τε θεῖσα στέφανον ἀμφὶ βοστρύχοις,

λαμπρῷ κατόπτρῳ σχηματίζεται κόμην,-
ἇψυχον εἰκὼ προσ-γελῶσα σώματος
κᾶπειτ’ ἀναστᾶσ) ἐκ θρόνων διέρχεται
στένας, ἀβρὸν βαίνουσα παλλεύκῳ ποδὶ,
δώροις ὖπερχαίρουσα, πολλὰ πολλάκις
τένοντ’ ἐς ὀρθον ὄμμασι σκοπουμένη.
τούνθένδε μέντοι δεινὸν ἦν θέαμ’ ἰδεῖν·
χροιᾶν γὰρ ἀλλάξασα λεχρία πάλιν
χωρεῖ τρέμουσα κῶλα, καὶ μόλις φθάνει
θρόνοισιν ἐμπεσοῦσα μὴ χαμαὶ πεσεῖν.
καί τις γεραιὰ προσπόλων, δόξασά που
ἢ Πανὸς ὀργὰς ἢ τινὸς θεῶν μολεῖν,
ἀνωλόλυξε, πρίν γ’ 6ρᾷ διὰ στόμα
χωροῦντα λευκὸν ἀφρὸν, ὀμμάτων τ’ ἀπὸ
κόρας στρέφουσαν, αἷμά τ’ οὐκ ἐνὸν χροΐ·
εἶτ’ ἀντίμολπον ἧκεν όλολυγῆς μέγαν
κωκυτόν. εὐθὺς δ’ ἡ μὲν ἐς πατρὸς δόμους
ὥρμησεν, ἡ δὲ πρὸς τὸν ἀρτίως πόσιν,
φράσουσα νύμφης συμφοράν· ἅπασα δὲ
στέγη πυκνοῖσιν ἐκτύπει δρομήμασιν.

ἥδη δ’ ἂν ἕλκων κῶλον ἑκπλέθρου δρόμου
ταχὺς βαδιστῆς τερμόνων ἀνθήπτετο·

ἡ δ’ ἐξ ἀναύδου καὶ μύσαν-τος ὄμματος
δεινὸν στενάξασ’ ἡ τάλαιν’ ἠγείρετο·
διπλοῦν γὰρ αὗτῃ πῆμ’ ἐπεστρατεύετο.
χρυσοῦς μὲν ἀμφὶ κρατὶ κείμενος πλόκος
θαυμαστὸν ἵει ναμα παμφάγου πυρός·
πέπλοι δὲ λεπτοὶ, σῶν τέκνων δωρήματα,
λευκὴν ἔδαπτον σάρκα τῆς δυσδαίμονος.
φεύγει δ’ ἆναστᾶσ’ ἐκ θρόνων πυρουμένη,
σείουσα χαίτην κρᾶτά τ’ ἄλλοτ’ ἄλλοσε,
ῥῖψαι θέλουσα στέφανον· ἀλλ’ ἀραρότως
σύνδεσμα χρυσὸς εἶχε, πῦρ δ’, ἐπεὶ κόμην
ἔσεισε, μᾶλλον δὶς τόσως τ’ ἐλάμπετο.
πίτνει δ’ ἐς οὖδας ξυμφορᾷ νικωμένη,

113

1160

1165

1170

1175

1180

1135

1190

