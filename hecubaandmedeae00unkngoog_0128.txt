U ί ΕΥΡΙΠΙΔΟΥ

πλὴν τῷ τεκόντι κάρτα δυσμαθὴς ἰδεῖν.
οὔτ’ ὀμμάτων γᾶρ δῆλος ἥν κατάστασις
οὔτ’ εὐφυὲς πρόσωπον, αἷμα δ’ ἐξ ἄκρου
ἔσταξε κρατὸς, συμπεφυρμένον πυρὶ, 2
σάρκες δ’ ἀπ’ ὀστέων ὥστε πεύκινον δάκρυ 1200
, γναθμοΐς ἀδήλοις φαρμάκων ἀπέρρεον,
δεινὸν θέαμα· πᾶσι δ’ ἦν φόβος θιγεῖν
νεκροῦ· τύχην γὰρ εἴχομεν διδάσκαλον.
πατὴρ δ’ ὁ τλήμων ξυμφορᾶς ἀγνωσία ,
ἄφνω προσελθὼν δῶμα προσπίτνει νεκρῷ· - 1205
ᾤμωξε δ’ εὐθὺς, καὶ περιπτύξας δέμας
κυνεΐ προσαυδῶν τοιάδ’· ὦ δύστηνε παῖ,
τίς σ’ ὧδ’ ἀτίμως δαιμόνων ἀπώλεσεν ;
τίς τὸν γέροντα τύμβον ὀρφανὸν σέθεν
· τίθησιν; οἴμοι, ξυνθάνοιμί σοι, τέκνον. 1210
ἐπεὶ δὲ θρήνων καὶ γόων ἐπαύσατο,
χρῄζων γεραιὸν ἐξαναστῆσαι δέμας,
προσείχεθ ὥστε κισσὸς ἔρνεσιν δάφνης
λεπτοῖσι πέπλοις, δεινὰ δ’ ἦν παλαίσματα·
ὅ μὲν γὰρ ἤθελ’ ἐξαναστῆσαι γόνυ, 1215
ἦ δ’ ἀντελάζυθ· εἰ δὲ πρὸς βίαν ἄγοι,
σάρκας γεραιᾶς ἐσπάρασσ’ ἀπ’ ὀστέων.
χρόνῳ δ’ ἀπέστη καὶ μεθη“χ’ ’ὁ δύσμορος
ψυχήν. κακοῦ γὰρ οὐκέτ’ ἦν ὑπέρτερος.
κεῖνται δὲ νεκροὶ παῖς τε καὶ γέρων πατὴρ 1220
πέλας, ποθεινὴ δακρύοισι συμφορά. ”
καί μοι τὸ μὲν σὸν ἐκποδὼν ἔστω λόγου·
γνώσει γὰρ αὐτὴ ζημίας ἀποστροφήν.
τὰ θνητὰ δ’ οὗ νῦν πρῶτον ἡγοῦμαι σκιὰν,
οὔδ’ ἂν τρέσας εἴποιμι τοὺς σοφοὺς βροτῶν 1225
δοκοῦντας εἶναι καὶ μεριμνητᾶς λόγων
τούτους μεγίστην μωρίαν ὀφλισκάνειν·
θνητῶν γὰρ οὐδείς ἐστιν εὐδαίμων ἀνήρ·
ὄλβου δ’ ἐπιρρυέντος εὐτυχέστερος
ἄλλου γένοιτ’ ἂν ἄλλος, εὐδαίμων δ’ ,ἂν οὔ, 1230
XO. ἔοιχ’ ὁ δαίμων πολλὰ τῇδ’ ἐν ἡμέρᾳ
Α κακᾶ ξυνάψειν ἐνδίκως Ἰάσονι.
ὦ τλῆμον, ὥς σου ξυμφορὰς οἷκτείρομεν,
κόρη Κρέοντος, ἥτις εἰς Ἃιδου δόμους

