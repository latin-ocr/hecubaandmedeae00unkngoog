MHAE (Α.

1A. ἀλλά σ’ Ἐρινὺς ὀλέσειε τέκνων
φονία τε Δίκη.
ΜΗ. τίς δὲ κλύει σου θεὸς ἢ δαίμων,
τοῦ ψευδόρκου καὶ ξειναπάτου 3
IA. φεῦ φεῦ, μυσαρὰ καὶ παιδολέτορ.
ΜΗ. στεῖχε ποδς οἴκους καὶ θάπτ’ ἄλοχον.
IA. στείχω, δισσῶν γ’ ἄμορος τέκνων.
ΜΗ. οὔπω θρηνεῖς· μένε καὶ γῆρας.

IA. ὦ τέκνα φίλτατα. ΜΗ. μητρί γε, σοὶ δ’ οὔ. ·

ΙΑ. κᾶπειτ’ ἔκτας 3 MH. σέ γε πημαίνουσ’.

ΙΑ. αἰαῖ· φιλίου χρῄζω στόματος
παίδων ὁ τάλας προσπτύξασθαι.

ΜΗ. νῦν σφε προσαυδᾷς, νῦν ἀσπάζει,
τότ’ ἀπωσάμενος. IA. δός μοι πρὸς θεῶν
μαλακοῦ χρωτὸς ψαῦσαι τέκνων.

ΜΗ. οὐκ ἔστι· μάτην ἔπος ἔρριπται.

ΙΑ. Ζεῦ, τάδ’ ἀκούεις ὦς ἀπελαυνόμεθ’,
οἷά τε πάσχομεν ἐκ τῆς μυσαρᾶς
καὶ παιδοφόνον τῆσδε λεαίνης ;
ἀλλ’ ὁπόσον γοῦν πάρα καὶ δύναμαι
τάδε καὶ θρηνῶ κάπιθοάζω,
μαρτυρομενος δαίμονας ὥς μοι
τέκν’ ἀποκτείνασ) ἀποκωλύεις
’ψαῦσαί τε χεροῖν θάψαι τε νεκροὺς,
οὓς μήποτ’ ἐγὼ φύσας ὄφελον
πρὸς σοῦ φθιμένους ἐπιὸέσθαι.

ΧΟ. πολλῶν ταμίας Ζεὺς ἐν Ὀλύμπῳ,
πολλὰ δ’ ἀέλπτως κραίνουσι θεοί·
καὶ τᾶ δοκηθέντ’ οὐκ ἐτελέσθη,
τῶν δ’ ἀδοκήτων πόρον ηὗρε θεός.
τοιόνδ’ ἀπέβη τόδε πρᾶγμα.

119

1390

1595

1400

1405

1410

1415

